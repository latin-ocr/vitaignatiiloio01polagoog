080 Cuaou. Soc. las.

insula naufragium fecerat, construxisset, et eos populos ad
Christi religionem convertisset; qui quamvis a saracenis ty·
rannide oppressi diu fuerint, neminem ipsorum ad suam sectam
unquam traduxisse ferebatur.

1898. Tres naves habebat ecclesia, antiquo more, muro in·
ter se invicem distinctas, et portas totidem habentes. Prope
templurri erat coemeterium valde magnum, in cuius circuitu in·
. cedebant pro defunctis orando, et ligneo quodam instrumento
loco campanae pulsando: habebant etiam baptisterium3 ethi
sacerdotes capillos oblongos et ad posteriorem partem reie-
ctos more nazareorum habebant, et pro lectis, pellibus qui·
busdam, victu etiam et vestitu paupere admodum utebantur.
Nec reditus aut ulla stabilia bona possidebant, sed eleemosynis
victitabant, quas de rebus, quae ibi in usu sunt, scilicet lactis,
carnis, et charicarum ¹, emendicabant3 et tamen eos populus
magnopere venerabatur.

1899. Gens illa aliis quidem cibis caret, sed vaccis ac peco-
ribus et optima aqua abundat, et aere salubri fruitur: pisces
maritimos quosdam etiam piscantur.

1900. Nullum interpretem Ρ. Gonzalvus invenire potuit ut
cumillis ageret, et tamen videbantur ei ad omnia bona parati,
si quis eos docuisset; sed quia auro et argento externos non
invitant, ab omnibus contemni videntur.

1901. Gavisi sunt autem magnopere cum imaginem B. Tho-
mae, quam nostri ferebant, simul cum aliis eis ostenderunt;
nihil enim tale unquam viderant. In ea ecclesia altare Ρ. Gon·
zalvus extruxit et Sanctorum imaginibus ornavit, et Missae
sacrificium obtulit; et B. Apostolus multos commovisse vide·
batur ex his, qui in classi veniebant.

1902. Cum octo dies in Sochotora mansissent, per fauces
maris Rubri ultra Adem progressi, duas naves magnas, quas
galeones vocant, obvias habuerunt, quarum altera magna
valde, et armis turcarum instructa, et divitiis plena, ex Tanas·
charim¹ veniebant. Cepit autem cupiditas milites navem hanc
aggrediendi, et ad ejus puppim sic accesserunt, ut parum abfue-

¹ Sic ln mor verum, cum litterae Gundlaalrl, e qulbus baec deprompta cunt, ha-
beant dcttflr'. videtur hlc scribendum caryotarum.

ί sicr sed neque ln chartis expromam, nec apud blotorlcos memoratum holus nomi·
nlc locum reperlmns.

 

