304 Canon. Soc. jus.

turum diem, quolegeretur in ecclesia Evangelium B. Magda-
lenae, cujus expositioni si interessent aliquae, quae priorem
ipsius vitam imitatae fuerant, sorte illarum corda Deus illu·
straret, ut conversionem etiam imitarentur et libidinosam vi·
tarn abjicerent. Hoc sibi dictum existimans quaedam matrona,
quotquot meretrices potuit ad concionem adduxit, singulis ali·
quid pecuniae donand0, et supra quadraginta concioni interfue-
runt, et ex his aliquae sic compunctae fuerunt, ut a pristina
vita abhorrerent, et statim locum et occasiones peccati deserc-
rent, et monasterium conversarum ingrederentur.

825. Plurimae a concubinatu sunt separatae, et una earum
honeste nuptui tradita est ς et praeter has, octo vel decem apud
honestas viduas castam vitam agere, et nostris frequenter con-
fiteri coeperunt. Dissidentes complures ad concordiam redacti
luerunt et in hac Quadragesima Patris Bernardi et aliorum duo·
rum opera; exacta autem Quadragesima, perrexit idem Ρ. Ber-
nardus in suis concionibus, tam in ipsa civitate Tornacensi,
quam extra illam, et frequentes quidem erant in civitate, sed
frequentiores in pagis, in quibus tanta confluebat hominum mul-
titudo ad conciones ex insulensi civitate '¹ et aliis vicinis pagiS,
ut prae multitudine aliquando quatuor, aliquando sex, deficien-
tes, exportari ex templo debuerint. His concionibus excitabatur
ad contessiones ingens desiderium plurimorum usque adeo ut,
licet multum diuque laborarent, eis satisfacere non potuerint.
Inter hos plurimi ab haeresi resipiscebant; qui multis aunis a
Sanctissimo Sacramento abstinuerant. Compluribus etiam hae·
retici persuaserant peccatum esse mortale idololatriae, si Mis-
sam audirent, et ibi sanctissimam Eucharistiam adorarent.

826. Tornaci autem praeter eas, de quibus paulo ante dixi·
mus ¹, aliae complures a coeno vitae inhonestae emergentes ad
monasterium B. Magdalenae (in quo excipiebantur quae a pec-
cato converti ad Dominum solebant), ingressae sunt, aut apud
honestas matronas collocatae. Juvenis etiam, qui quamdam
virginem vitiaverat, eamdem in uxorem duxit. Alia etiam sa-
crilegia et gravissima peccata, auditis, inquam, concionibus, a
quibusdam utriusque sexus deserta sunt; mulier quaedam inter

¹ Lr’lle. Vide Litterae Quaartmertres, t. nt, pag. 5⁸9.
¹ Ν. sat.

 

