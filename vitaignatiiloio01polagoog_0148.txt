1⁴2 Canon. Soc. Jns.

- timor ille, de quo iarn anno superiori mentio facta est ¹, paren·
tum, ne lilii ad Societatis institutum afficerentur. ’
Et haec de Ferrariensi Collegio.

DE MUTINENSI

. ET ARGENTINO COLLEGIOLO

402 Praeerat nostris Mutinensibus P. Philippus LemeuS,
quamvis sub P. Pelletario esset, cum quo unicus erat sacerdos
Ρ. Stephanus BaroelluS, et non defuit hoc anno illis vel patien
tiae vel charitatis exercendae occasio; et in confessionibus au·
diendis et concionibus pro more sedulam operam proximis im·
pendebant.

403. Sed ut quaedam minus communia referam, cum qui·
dam eorum virum quemdam gravi et diuturno morbo confe-
ctum, et tamen pertinaciter salutiferam confessionem recusan-
tem, inviseret, nec ejus cor emollire ulla ratione posset, tem·
pori tunc cessit, sed timens mortem huic homini imminere, et,
ut verisimile est, instinctu Domini id praesentiens, rursus ad
eum se contulit, et, quae Dominus dederat, cum eo loquutus
lest, et] ad magnam contritionem peccatorum aegrotus dedu·
ctus est, et eidem peccata sua consessuS, postridie Sanctissi-
mum Eucharistiae Viaticum accepit et Extremam Unctionem‚
et eodem die cum magna sua alacritate et astantium consola-
“ tione spiritum Domino reddidit.

404. Quidam aliuS, iureconsultus nimio studio eo dedu-
ctus fuerat ut, corporis et animae salute privatuS, execranda
convitia in Deum profunderet, et de utriusque hominis salute
desperans, neminem jam alium, praeter unicum ministrum, in
suum cubiculum ingredi patiebatur. Hoc ergo cum unus ex no·
stris sacerdotibus resciret, orationibus Collegii praemissis per
aliquem curavit ut sibi aditus ad hunc hominem pateret, et

———-

¹ Vide supra, t. rr, pag. 58, n. 99.

 

