An. 1555 637

1740. Ex obedientia Provincialis recedere debuit ex Portu
Securo P. Ambrosius ad Bayam Omnium Sanctorum, quamvis
curn dolore non exiguo incolarum illius Ducatus Portus Securi.
Regio illa versus mare valde sterilis est, nam ad interiora, cum
pauci sint christiani, penetrare non audent, et ita cum duos vel
tres annos agri illi maritimi colebantur et fructum [non] red·
debant, ut steriles relinquebantur. Est etiam molestus formica-
rum exercituS, quae quasdam velut forcipes habent in ore, qui·
bus omnia quae plantantur abscindunt et desiccant; adeo ut
incolae pro remedio utantur liberalitate pascendi formicas, ne
oris veneno plantasillas corrumpant, ex quarum radicibus pa-
nis conficitur3 et plus una nocte illae destruunt quam multi ho·
mines multis etiam diebus efficere solent; nec fieri potest hor·
tus ullus, qui statim ab eis non corrumpatur ¹. Vites quidem
optime illis in locisproveniunt, bis etiam singulis annis, sed
servari ab hujusmodi formicis eas oportet; alioqui hodie plena
fructibus et die crastina omnibus spoliata, desiccata, tantum
ad ignis usum valet. Molesta etiam illis est locusta omnia con·
sumens, itaque non deest peccatis sua punitio.

1741. Cum pervenit P. Ambrosius ad civitatem Salvatoris,
quae est non solum Bayae Omnium Sanctorum, sed et totius
Brasiliae caput, illi Collegio praeesse jussus est ¹ et domui
puerorum indorum; et omnes numero erant quadraginta qua·
tuor ⁸. Sed indi hujus regionis bellis infestabant christianos
beneficio sylvarum utenteS, per quas illi, ut animalia, secure
solent incedere. Christiani autem ne sine armis quidem (quae
tamen illis sunt valde necessaria contra sagittas Brasilien-
sium) per eas possunt incedere. Sunt etiam illi in sagittando
tam exercitati, ut fugienteS, immo et natantes per mare innu-
merabiles conjiciant.

1742. Praeter P. Ambrosium solus illic sacerdos erat Ρ. An-
tonius Perez, vir non vulgaribus virtutibus praeditus, et ea in·
dustria, ut manu sua aedificia omnia necessaria tarn quae
a fabris caementariis quam quae a lignariis confici solent, me·
lius quam ullus artifex ejus regionis fabricaret, quas artes in
Brasilia didicit, dum charitas eum urgeret ut necessitatibus

¹ Sermo est de formica Oecodoma cephalam, Latrellle.
¹ Vide rupru. pag. 130, n. 1715.

⁵ Numerum intellige puerorum indorum, qul snb nostrorum cura erant.

 

